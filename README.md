# exercise1
## Εργασία 1: Δημιουργία Ηχητικού Κομματιού



&nbsp;&nbsp;Ο ήχος προέρχεται από ένα κουρδιστό μουσικό παιδικό παιχνίδι. Τον ηχογράφησα με ένα μικρόφωνο και τον επεξεργάστηκα με ένα graphic equaliser για να μειώσω τον θόρυβο που ηχογραφήθηκε από το μικρόφωνο. Επέλεξα αυτόν τον ήχο γιατί όταν τον άκουσα μου προκλήθηκαν συναισθήματα και σκέψεις που ήθελα να εξερευνήσω περισσότερο με αφορμή την άσκηση. 
 
&nbsp;&nbsp;Ο ήχος στο κομμάτι επαναλαμβάνεται 175 φορες. Τα εργαλεία που χρησιμοποίησα για να δημιουργήσω το κομμάτι ήταν το Garageband για την ηχογράφηση του ήχου και την επεξεργασία του με το graphic equaliser, το Ableton Live για την επεξεργασία των ήχων και την δόμηση του κομματιού και για το τελικό mastering χρησιμοποίησα το Ozone 10. Αφού ηχογράφησα τον ήχο τον έκανα export σε μορφή Αiff και τον έβαλα σε ένα audio track στο πρόγραμμα Ableton Live. Από εκεί ενεργοποίησα το loop και πρόσθεσα στο συγκεκριμένο track PingPong Delay και ένα Grain Delay. Το κανάλι το έκανα 8 φορες duplicate κάνοντας ορισμένες αλλαγές στις ρύθμισις των delay του κάθε καναλιού ενώ σε ορισμένα άλλαξα την τονικότητα και πρόσθεσα reverb. Κατά την διάρκεια της ηχογράφησης ενεργοποιούσα ή απενεργοποιούσα τα audio tracks καθώς επίσης και τα delay και το reverb χρησιμοποιώντας το Dry/Wet. Όταν ολοκλήρωσα την ηχογράφηση το έκανα export σε ένα αρχείο Aiff το οποιο έβαλα ξανά στο ableton live σε ένα νέο κανάλι και έκανα στο αρχείο time stretch στην αρχή του κομματιού για περίπου 30 δευτερόλεπτα. Ενώ γίνονταν fade out σε αυτό το κανάλι ένα δεύτερο κανάλι που περιείχε το ίδιο αρχείο χωρίς time strech έκανε fade in. 


&nbsp;&nbsp;Ο στόχος ήταν να κατασκευάσω ένα κομμάτι χρησιμοποιώντας αυστηρά μονο τον ήχο που ηχογράφησα. Για να το πετύχω αυτό επεξεργάστηκα ολόκληρο τον ήχο ενώ άλλες φορες τμήματα του επαναλαμβάνοντας τον συνολικά 175 φορες, άλλες φορες αντιστρέφοντας τον ενώ άλλες φορες αλλάζοντας την τονικότητα του, τον χρόνο την ένταση και το βάθος.
 
&nbsp;&nbsp;Το γενικό σκεπτικό για την μορφή του κομματιού ήταν να ακουστεί αρχικά ο ήχος όπως ακριβώς ηχογραφήθηκε και μετά να ακολουθήσουν περίπου 30 δευτερόλεπτα όπου θα ακούγεται ο ήχος με time strech. Αυτό το έκανα διότι ήθελα να δημιουργήσω μια μικρή εισαγωγή πριν ξεκινήσει το κύριο θέμα του κομματιού. Μετά από αυτήν την μικρή εισαγωγή ακολουθεί μια σταθερή επανάληψη δημιουργώντας έναν ρυθμό. Η ιδέα εδώ ήταν να ακούγεται μετά από μια σειρά επαναλήψεων του ήχου ο ίδιος ήχος όμως σε άλλη τονικότητα δημιουργώντας μια αίσθηση διαλογου. Επειδή δεν ήθελα να κλείνει το κομμάτι απότομα σκέφτηκα σαν λύση να αφαιρώ σταδιακά τους ηχους ενώ παράλληλα να αυξάνω το reverb.

&nbsp;&nbsp;Αυτό που ήθελα να ερευνήσω μέσα από αυτήν την διαδικασία ήταν αρχικά να εντοπίσω τι συναισθήματα μου δημιουργεί ο αρχικός ήχος και πως αυτά επηρεάζονται από την επανάληψη και την αλλαγή του ήχου. Πιο συγκεκριμένα παρατήρησα ότι ο αρχικός ήχος μου δημιουργούσε μια αίσθηση ασφάλειας και μια ήπια νοσταλγία ίσως για την παιδική ηλικία. Παρατήρησα όμως ότι καθώς επεξεργαζόμουν τον ήχο και με την συχνή του επανάληψη αυτή η αίσθηση ασφάλειας έπαυε να υπάρχει. Θα έλεγα μάλιστα ότι αντίθετα, το κομμάτι καθώς το άκουγα μου δημιουργούσε μια αίσθηση απειλής. Η αντίθεση μεταξύ υψηλής και χαμηλής τονικότητας ακούγεται σαν ένας έντονος διάλογος αντικαθιστώντας οτιδήποτε ήπιο με έναν δυναμισμό.
